---
layout: post
title: چند یادداشت
date: 2025-10-20 15:42:00 +0200
lang: fa
author: oblique
categories:
  - یادداشت شخصی
  - اغراق
tags:
render_with_liquid: false
media_subpath: /assets/img/posts/2025-10-20-my-note
image: biaban.jpg
mermaid: true
description: یادداشت
draft: true
---


# قساوت
خداکند کلاغ‌ها بمیرند
نرسد خبر به من
که بی‌تاب خواهم شد
تا ابد
تا ابد بی‌تاب خواهم شد
کلاغ ها بمیرند امشب
اگر رسد چشمانت فروبسته

بال و پرشان آتش بگیرند
که خبر بال تو را دهند

خدا کند صبح نرسد
خورشید خاموش شود امشب
امشب ماه ندرخشد

امشب باید بمیرد
باید کلاغ مرگ را ببیند
هرگز جز او هیچ چیزی را مقصر نمی‌دانم
او پیوند است
آورنده است
باید که بمیرد

 > مورب
---

# که

این چه چیزی‌ست که هر بار می‌گویم «زمان»،  
هر بار که می‌گویم زمان،  
از دستم می‌گریزد؟  

هر بار زمان می‌آید،  
با خودش چیزی می‌آورد.  

هر بار که می‌گویم:  
زمانی می‌رسد که قانونی نیست،  
حد و مرزی نیست که جدا کند  
من و تنم،  
من و ما را—  

هر بار که می‌گویم «زمانی می‌آید که»،  
او می‌گوید: «می‌آیم!»  
اما دریغا!  

دریغا از او،  
که هر بار می‌گوید «می‌آیم»،  
امیدی در من زنده می‌شود،  
در تن ما زنده می‌شود.  

هر بار با تندی می‌گویم «که»؛  
فقط آینده را می‌خوانم که بیاید  
و این «که» را بگوید:  
که چه شد؟  
هر بار که می‌گویم «می‌آید زمان»،  
«که» می‌گوید:  
او کجاست؟  
کجاست آن حوالت؟  
چرا نیامد؟  

آیا تا به حال شنیده‌ای زمان دهان بگشاید،  
بگوید: «آمدم!»  
بگوید: «نیستی، کجا رفتی!»  

مرثیه زمان را بخوان!  
بخوان و بگو که مرده است زمان!  

هر کس که بخواند «زمان»،  
خواهد مرد.  
می‌میرد او، و هر بار که کسی بخواند  
«زمان مرده است»،  
او، همان‌که بخواند، خواهد مرد.  

جمله‌ای بس بدشگون برای ما—  
جمله‌ای که می‌گوید ضرورتی هست،  
ضرورتی که خود را عنوان می‌کند،  
خود را جلو می‌اندازد؛  
تو را، مرا پرتاب می‌کند.  

باید گوش دهیم به پس از او،  
که خود را برمی‌نهد،  
خود را فرامی‌افکند.  

هر بار زمان می‌گوید «که»،  
باید ایستاد—  
که ایستاد.  

زمان، خود را پرتاب می‌کند.  
کجاست آن‌که خواهد آمد؟  
کجاست؟  
همواره «که» بود؛ که بود.  

زمان، یک «که» تهی‌ست—  
کهِ بی‌تهی،  
کهِ بی‌سروته.  

ما را طاغی می‌کند،  
برای فردا طاغی می‌کند،  
«که» در چاهت می‌اندازد.  

آیا تا به حال، پس از «که»،  
سکوت کرده‌ای؟  
«که» چه ضرورتی را ارمغان می‌دهد؟  
ارمغان، پس از شنیدن «که» است.

> مورب
---

# منت 

خدا را شکر که می‌میریم،  
که در این ورطه افتاده‌ایم،  
در این مغاک،  
در این بی‌بنیادی جاودان.  

خدا را شکر که خاطراتم همگی خواهند سوخت،  
و مرگم چندی بعد  
از یاد رفته است.  

منت خدای را، عَزَّ وَ جَل،  
که سیه کرد شب را.  

منت خدای را، عَزَّ وَ جَل،  
که نفرین می‌کند عشاق را،  
تا به درد بسوزند از خاطره،  
از فریاد.  


منت خدای را، عَزَّ وَ جَل،  
که مرثیه نیز سخن نمی‌گوید  
به قدر کافی از ما؛  
نمی‌تواند بازگو کند  
چه گذشت بر ما،  
چه گذشت بر سر ما!

> مورب
---

# اِقرأْ بِاسمِ موتِكَ

فترچه خاطراتی روزی زمزمه کرد:  
که جز تو کی خواند؟  
پس اِقرأْ بِاسمِ موتِكَ
بخوان مرا، نه از رو،  
که خاطراتت را بخوان،  
نه یکی، همه را.  
همه را یکی کن،  
همه‌ای که یکی نمی‌ماند،  
همه‌ای که فقط یکی شده،  
همه‌ای که می‌گویند یکی است.  


اِقرأْ بِاسمِ موتِكَ،
اما این همه من کجا،  
درون من کجا.  
درون من،  
مایی زندگی می‌کند –  
از چه زیست می‌کنند اینان؟  
از چه؟  
برای زاد و ولد؟  
نه، برای مرگ.  
برای مردن.  
تمامش تخطی است،  
شیطانی طاغی، حیوانی،  
طاغی از حیات،  
که از مرگ سرباز می‌زند.  

اِقرأْ بِاسمِ موتِكَ،
حیات یکی است و مرگ چند،  
برو ای بدن، به مرگ،  
به تکه‌تکه شدن،  
به مصلوب شدن،  
برای در آغوش کشیده شدن،  
برای شعر گفتن،  
برو به سویش،  
تا تکرار نشوی دوباره.

> مورب

***


## اولین قاتل


**امروز؛من؟ من!؛ امروز دیگری‌ام را کشتم. به چه کسی بگویم که تقصیری ندارم؛ او، آری، او کیست که مرا قضاوت خواهد کرد؟ در این زمین پهناور، من تنهایم. آیند‌گان مرا قاتل خواهند نامید. من بنیان‌گذار مجازات قتل نفسم. من دیگری را کُشتم، برادرم را. با این برادر کُشی تاریخ آغاز شده. جوهر سند توحش را ساختم. باید خود را بکشم. چطور توانستم؟ لحظه‌ای او گفت که برادرت را بکش. من؛ آیا من مقصرم؟ ندامت را چه فایده زمانی که تنها من ماندم، تنها،من.چرا ؟ چرا؟ . سنگینی این افکار عذابی را تکرار خواهند کرد : پیدایش کردم! این خود خداست!؛ باید شیطان را بیابم!؛ حتماً می‌داند که چطور باید جلوی این پدرِ بی‌رحم و لال ایستاد.
