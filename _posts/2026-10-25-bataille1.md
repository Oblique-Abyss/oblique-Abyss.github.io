---
layout: post
title: اصل بنیادین
date: 2025-10-25 07:04:00 +0200
lang: fa
author: oblique
categories:
tags:
render_with_liquid: false
media_subpath: /assets/img/posts/2026-10-25-bataille1
image: cover-bataiile.jpg
description: اقتصاد عام؛ ژرژ باتای.
---
[از اینجا بخوانید ](https://t.me/TheNaqb/748)
***

### **اقتصاد عام؛ ژرژ باتای**

#### **وقتی باتای به اصل متافیزیکی اقتصاد حمله کرد** | **ژان بودریار**


##### **ترجمه‌ی پیمان غلامی و زهره اکسیری**
اصل سودمندی (یعنی ارزش مصرف) با بورژوازی این طبقه‌ی کاپیتالیست در می‌آمیزد؛ طبقه‌ای که تعریفش برای باتای (برخلاف مارکس) سلبی است: این طبقه دیگر نمی‌داند چگونه خرج کند، به همین نحو، بحرانِ سرمایه، میرایی روزافزون و کشاکش مرگ‌آسای درون‌ماندگارش برخلاف آرای مارکس نه همبسته‌ی یک تاریخ یا واژگونی‌های دیالکتیکی، بل همبسته‌ی همین قانون بنیادینِ ناتوانی در خرج کردن است، که سرمایه را به سرطانِ تولید و بازتولیدِ نامحدود تسلیم می‌کند. هیچ اصلِ انقلابی‌یی نزدِ باتای وجود ندارد: «دهشتِ انقلاب‌ها انرژی انسانی را صرفاً بیش از پیش تابعِ صنعت کرده است.» فقط یک اصلِ قربانی‌گری وجود دارد، اصلِ شهریاری، که انحرافش به واسطه‌ی بورژوازی و سرمایه سبب می‌شود سرتاسر تاریخ بشر از تراژدی قُدسی به کمدی سودمندی گذر کند.
این نقد غیرمارکسیستی و همچنین اشرافی است؛ چرا که به اصل اولیه‌ی جامعه‌ی کاپیتالیستی یعنی سودمندی و قطعیت اقتصادی معطوف می‌شود. نقدِ مارکسیستی فقط نقدِ سرمایه است، نقدی که از قلبِ طبقاتِ متوسط و خرده‌بورژوازی می‌آید، طبقاتی که مارکسیسم برای آن‌ها یک قرن به منزله‌ی یک ایدئولوژی نهفته و بالقوه خدمت کرده است: نقد ارزش، مبادلهريال ولی ستایش از ارزشِ مصرف و بدین ترتیب، توأمان نقدِ آن‌چه بزرگی تقریباً هذیان‌آورِ سرمایه را می‌سازد، یعنی بقایای سکولارِ کیفیتِ دینی اش [۵۰]: سرمایه‌گذاری به هر قیمتی، حتا به قیمتِ ارزشِ مصرف. مارکسیسم در جست‌وجوی استفاده‌ای مناسب از اقتصاد است. از اینرو، مارکسیسم فقط یک نقد خرده‌بورژوایی محدود است: گامی بیشتر در راه مبتذل کردنِ زندگی به سوی «استفاده‌ی مناسب» از امر اجتماعی! برعکس، باتای همه‌ی این دیالکتیکِ بندگی را از نظرگاه اشراف‌سالارانه، یعنی نظرگاهِ پیکارِ ارباب با مرگش، به کلی از میان بر می‌دارد. می‌توان این چشم‌انداز را به پیشامارکسیستی یا پسامارکسیستی بودن متهم کرد. در هر حال، مارکسیسم صرفاً افقِ افسون‌زدایی شده‌ی سرمایه استهر آنچه که پیش یا پس از آن قرار بگیرد رادیکال‌تر است.
آن چه در کار باتای بلاتکلیف باقی می‌ماند (ولی بی‌شک این بلاتکلیفی نمی‌تواند تعدیل شود)، دانستن این نکته است که آیا اقتصاد (سرمایه) که بر هزینه‌گری‌های عبث، و نه‌هرگز بر هزینه‌گری‌های بی‌فایده و قربانی‌گرایانه (جنگ‌ها هدر رفت و...)، متعادل می‌شود با دینامیکی قربانی‌گرایانه سرشار می‌شود یا خیر.
آیا اقتصاد سیاسی اساساً فقط تجسمِ عقيمِ قانونِ كيهانیِ عظیم و یگانه‌ی هزینه‌گری است؟ آیا سرتاسرِ تاریخ سرمایه صرفاً انحرافی بزرگ به سوی فاجعه و نیز فرجام قربانی‌گرایانه‌ی خویش است؟ اگر چنین باشد، در نهایت فقط بدین خاطر است که سرمایه نمی‌تواند خرج شود. شاید مارپیچی طولانی‌تر سرمایه را به ورای اقتصاد بکشاند، به سوی تخریب ارزش‌های خودش؛ بدیل این وضع این است که ما تا ابد «در انکارِ امرِ قُدسی»، در سرگیجه‌ی عرضه، گیر می‌کنیم؛ این گیر کردن به گسیختگی وصلت (وصلت مبادله‌ی نمادین در جوامعِ بدوی) و نیز گسیختگی شهریاری دلالت می‌کند.
