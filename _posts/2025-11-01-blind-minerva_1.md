---
layout: post
title: مینروای کور
date: 2025-11-01 15:04:00 +0200
lang: fa
author: oblique
categories: یادداشت شخصی
tags:
  - صادق-هدایت
  - اغراق
render_with_liquid: false
media_subpath: assets/img/posts/2025-11-01-blind-minerva_1
image: 2025-11-01-blind-minerva_1.jpg
description: بخش نخست
---

## مینروای کور
 مورب
   
   
   > بدیهی‌ ست‌ که‌ **دنیا تماما پارودیک** است. به‌ بیان دیگر **هر چیزی‌ که‌ دیده‌ می‌شود، پارودی‌ِ دیگری‌ ست‌. و یا همان چیز است‌ با شکلی‌ فریبنده.**

>   چشمانِ انسان نه‌ خورشید را، نه‌ نزدیکی‌ِ جنسی‌، لاشه‌، **و نه‌ ابهام را تاب نمی‌آورد**.

> برای‌ این‌ دختر غیرممکن‌ است‌، که‌ وقتی‌ من‌ او را در آغوش می‌گیرم، بفهمد که‌ چه‌ کسی‌ را کشف‌ خواهد کرد. **چراکه‌ او لجوجانه‌ همه‌ چیز را فراموش می‌کند**.

***( مقعد خورشیدی؛ ژُرژ باتای)***


فراموشی قوت غالب مردم است. آنها به واسطه شراب و خواب **مصنوعی** به بدبدختی پشت‌پا می‌زنند و هیچ زخمی را نمیتوانند تاب بیاورند. زخم هایی که مثل خوره روح را آهسته در انزوا می‌خورند و می‌تراشند. جملگی، سنگ قبر خوش‌تراشی‌اند برای آدمیان. دردهایی که نمیتوان بیان کرد. آخر همگی زخم زندگی‌اند و آدمی از زخم روباز فراری. از  پاشیدن خون بیزار و از یادآوری سخت نالان. افیونِ زندگی موقتی است و نه تنها تسکین نخواهد داد بلکه پس از مدتی بر شدت زخم می‌افزاید. آنقدر می‌افزاید تا بدل به مغاک شود. روی دستانت مغاک سیاه می‌روید؛ همان موهای بدنت مغاک‌اند. مغاکی که از سمت پوست به بیرون روییده. بی جان و نوک تیز. روی پوساا محل رویشِ مو است. محلِ سوراخ‌های بسیار.

همه چیز، همه چیز است؛ همینقدر بی‌معنی و مسخره! آخر اگر همه چیز، همه چیز باشد، مضحکه است جهان ما! آری. این سِّر جهان ماست، متافیزیک  تنها می‌تواند متافیزیک پارودی باشد و انسان تنها قهقهه‌ای ست ملال آور. **_من_**  در جایی جز اغما سیر نمی‌کند؛ فرایندِ لذت بردن و استفراغ مداوم، میل به تعالی و سیر در فزونی. روح در حالت اغما و برزخ بین خواب و بیداری جلوه می‌کند. زمین میل به نابودی دارد. برای همین هم هیچ مردی نمی‌تواند از ارضا شدن بگریزد. یا خودش کاری می‌کند یا بدنش در خواب او را ارضا می‌کند. زمین برای ویرانی نیازمند آدمیان است. او همه را وادار به زاد و ولد می‌کند تا بمیرد.

فاصله‌ای که اندازه یک ورطه است، دور است یا نزدیک ؟ اگر هر چیزی، چیز دیگری است با نقابی متفاوت؛ پس می‌توان گفت که من دیگری است؛ دیگری من است. هرآنچه پسندیده‌بودی برای خود، برای دیگری هم پسندیده بودی. من، سایه‌اش است. سایه زندگی می‌کند و من شب ها می‌میرد.

تمام خودگویه‌هایی که ادمیان با خود زیرلب میگویند برای سایه‌آنهاست، آدمیان این روزها بیشتر با خودشان صحبت می‌کنند، چه با دوربین/آیینه و چه وقتی با کس دیگری سخن می‌گویند، آنها تماماً با خودی که بیرون گذاشته شده حرف می‌زنند. سایه، تمام چیزهایی که می‌گویند و می‌شنوند را می‌بلعد، هرچه بیشتر، اشتهای سایه بیشتر : پیرمردان پُرگویاند، از برای همین نیز می‌میرند. بنابراین من برای سایه‌ام، برای دیگری می‌نویسم و آنها هم برای من. من آنهایی ست که برای همه می‌نویسد. ای سایهۀ من به پیش بیا! همگان برای گول زدن من به وجود آمده‌اند تا نکند فراموش کنم همه چیز نقاب زده. فراموشی اصلِ بنیاد است. آنها یک مشت سایه‌اند که فقط برای مسخره‌کردن و گول‌زدن من به وجود آمده‌اند. آنچه حس می‌کنم و می‌بینم و می‌شنوم سراسر موهوم است، سراسر سایه.

>درین دنیای پَست و پر از فقر و مسکنت برای نخستین بار گمان کردم که در زندگی من یک شعاع آفتاب درخشید- اما افسوس این شعاع آفتاب نبود بلکه فقط **یک پرتو گذرنده**، یک ستاره پرنده بود که بصورت یک زن یا فرشته بمن تجلی کرد و در روشنائی آن یک لحظه، فقط یک ثانیه همه بدبختیهای زندگی خودم را دیدم و بعظمت و شکوه آن پی بردم و بعد این پرتو در گرداب تاریکی که باید ناپدید بشود دوباره ناپدید شد

یک پرتوگذرنده، یک ستارۀ پرنده که باعث شد تمام بدبختی‌های زندگی را ببینم و به عظمت  و شکوه رنج پی‌بردم. پرتو همان رنج بود. پرتو از گرداب آمده ‌بود و در همان هم ناپدید شد. باید ناپدید می‌شد. برای همین هم برای سایه داستان را بازگو می‌کند، او در سایه‌اش روی دیوار آن سوراخ را دید. حال دوباره به همان سوراخ چشم ‌می‌دوزد.

> نه نتوانستم این پرتو گذرنده را برای خودم نگهدارم__._ _چطور میتوانم او را فراموش بکنم که انقدر وابسته به زندگی من است؟___

بوف بار دیگر در داستان دوم این پارودی را تکرار می‌کند. او درست می‌گوید، او نمی‌تواند زخم زندگی -پرتو نور- را فراموش کند. چشمهای دختر اثیری از جنس مرگ‌اند: کُشنده. ما می‌دانیم که  تمام اجزای داستان دوباره نقاب می‌زنند، باز می‌گردند و دوباره بوف دست به قتل می‌زند، دوباره خودش را می‌کشد، زن را می‌کشد، هم خودش را و هم چیزی که او را یاد خودش می‌اندازد، او دیگر نمی‌تواند بازشناسی را تاب بیاورد. در دیالکایک ارباب و بنده، بنده ارباب را خواهد کشت، ارباب برای کشته شدن توسط بنده  خلق شد، برای اینکه بنده بتواند درد بکشد و دردش او را تعریف کند. هی بوف! تئاتر شروع شد!

> ‘’او با آن اندام اثیری، باریک و مه آلود، با آن دو **چشم** درشت متعجب درخشان که **پشت آن زندگی من آهسته و دردناک میسوخت و میگداخت**. او دیگر متعلق باین دنیای پست نیست. بعد از او من دیگر خودم را از جرگه آدم‌ها، از جرگه احمق‌ها و خوشبخت‌ها بکلی بیرون کشیدم **و برای فراموشی بشراب و تریاک پناه بردم -**زندگی من تمام روز میان چهار دیوار اطاقم میگذشت و میگذرد **-** سرتاسر زندگیم میان **چهار دیوار گذشته است.**”

چشم های دختر اثیری، فراموشی، گلدان، قلمدان، پوزخند، قوز: همگی پارودی‌هایی‌اند که مدام در داستان جای یکدیگر را می‌گیرند. قتل جنون آمیز می‌شود. دختر اثیری قربانی ست که باید خونش ریخته شود. فراموشی، چیزی که مخصوص رجاله‌ها بود؛ تنها راه گریز می‌شود. اینبار اما باید فراموش کرد. باید فراموش کرد تا دوباره بتواند در داستان دوم نیز تکرار کند. سرگیجۀ بازنمایی و تکرار، پارودی‌های متوالی.
