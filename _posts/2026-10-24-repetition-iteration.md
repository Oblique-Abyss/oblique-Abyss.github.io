در ریاضیات بین دو تکرار iteration و repetition تفاوت می‌گذارند و تفاوت این دو، تفاوتِ "تکرار همان" با "تکرار متفاوت" است(یک تابع در نظر بگیرید، مثلا x+9=y، حالا به ترتیب به ازای x  مقادیر 1 و 2 و 3 و ... جای‌گذاری می‌کنیم : repetition ؛ حالا برای iteration، به ازای 1 خروجی 10 است، حالا 10 را وارد تابع می‌کنیم و داریم 19 و   ...). در تکرارِ صرف(repetition) استلزامی بین ورودی و خروجی نیست، تکوین محلی از اعراب ندارد، یعنی این‌همانیِ بین محصول اولیه و نهایی؛ یا مسامحتاً تفاوتی روی محصول و ورودی  اعمال نمی‌شود. ماشین روی ورودی ها عملی مکانیکي را بی‌وقفه تکرار می‌کند. iteration چرخه‌ی بازخورد مثبتی است که هر بار، ورودی‌اش، خروجی را تعیین می‌کند و ماشین طوری رویِ ورودی عملِ غیرقابلِ بازگشتی را اعمال می‌کند که محصول متفاوت خواهد بود. اینجا تکوین و مراحل تکوینی، ورودی را با به نحوی  غیر قابل بازگشت بدل به غیر می‌کنند. هربار که شیطان نجوا می‌کند، این بار، عملِ تکرار،  ورودیِ جدیدی را به بازگشتِ جاودان وارد می‌کند. درواقع نیچه و بازگشت جاودان هر دو ماشین‌هایی اند که هربار، تکوین را دوباره بنیان‌گذاری می‌کنند، معنایی تازه به خود تکوین می‌دهند، به سرشاریِ اراده. ماشین‌هایی که ورودی‌اش، خروجی را تعیین می‌کند و خروجی، ورودی را- در " بازگشت همان" همه تولیدات در یک سطح هموار و ارزش‌زدوده قرار می‌گیرند، هیچ اثر و دگرگشتی بر آنها وارد نمی‌شود، نیرویی دائم بر طبل این‌همانیِ صرف می‌کوبد .  اما در " در بازگشت تفاوت " نیروهایی ابدی بدون هیچ وقفه‌ای در پی  تولید تفاوت‌اند. هر ورودی به درون ماشین باید از فرآیند‌هایی  گذر کند که نسبت‌های ورودکرده را ،از نو، تجزیه و سرهمبندی می‌کند.  
در repetition اعداد بدون هیچ ضرورتی و از روی دلخواد وارد ماشین می‌شوند، انگار که هیچ ارتباطی بین دو ورودی نیست، هر ورودی بنابر ترتیبی که از روی عادت پیش آید خوش آید، اما iteration هر ورودی ملزم به خروجی است که حالا خروجی جدید ناگزیر است تا دوباره فرایند را تکرار کند- پیوندی ضروری بین خروجی و ورودی؛ بازگشتِ جاودان یک ماشین تولید تفاوت است.