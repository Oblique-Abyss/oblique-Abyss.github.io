---
layout: post
title: مینروای نابینا
date: 2025-10-24 15:04:00 +0200
lang: fa
author: oblique
categories: یادداشت
tags: صادق-هدایت
render_with_liquid: false
media_subpath: /assets/img/posts/2026-10-26-blind-minerva
image: blind-minerva.png # Cover image for the post
description: "تهوعِ بازنمایی : بوف به این علت کور شد که دیگر توانی برای بازنمایی نداشت"
---

**«بوف کور»**



**در روزگار ما**  **دست آخر اغلب کسانی که « منتقد » می‌نامیم، گویی هر چیزی برای ایشان آیینه‌‌ای ست برایِ بازنماییِ صورت‌‌مسئله‌شان؛برای دراماتیزه کردن.در این صورت چه تفاوتی میان صورت ‌بندی نوینی از یک مسئله‌ با تکرارِ مکرراتِ مبانی نظری باقی خواهد ماند؛ این چه اندیشه‌ای است که همه چیز را از یک _امنیت_ می‌نگرد؟: امنیتِ فرضِ این‌همان بودگیِ اُبژه-نو با سخنانِ مقدس پیشینیان. آنها هر چیزی را بازنمودی درجه‌دوم می‌داند یا رونوشتی از لذتِ اولیه. ایشان دائما در پی رابطه‌ای مطمئن و مشروع می‌گردند، برای همین همه چیز را از طریق ارجاع به گذشته قرائت می‌کنند. واهمه این را دارند که نکند متون مقدسشان همبستر با یک نا-مسئله شود. بعد از گفتنِ «نه» به هر چیزِ جدید -چراکه برای آنها همه چز متهم به لعاب گذشته است- نوبت به این می‌رسد که تعیین کنند اُبژه مورد بررسی، آیا استحقاق بازنمایی در مُثُل آنها را دارد یا نه. سپس باید اذعان کنند که موضوع مطرح شده، صرفاً، یک «همان» است که تکرار شده.**

**این یادداشت های پی‌درپی با نام «بوف کور»، _نه_ به دنبال تطبیقِ دقیق مقصودِ حقیقی هدایت است و _نه_ به دنبال بازگویی نظریه‌اش از خلال خواندن دوباره بوف کور. برای خواندن بوف کور بعد از 90 سال، به عمل****ي** **دست‌یازی می‌کنم که بوف همواره تحت سلطه آن است: _سرگیجه‌یِ ارجاع و تکرارِ تصاویر_. بوف سعی داشت به واسطه گفت‌وگو با مرگ از بازنمایی فرار‌کند. دختر اثیری با مرگش از تطابق گریخت. دختر اثیری فقط تصویرِ چشمانش-روی کوزه گِلی- را برای بوف باقی ‌گذاشت. راوی مجبور به کشیدن چشم های دختر اثیری شد. وقتی که تصویر دختر اثیری از جلوی چشمانش محو شد، گمان کرد که اگر به سوی جهان واقعی بیاید می‌تواند رخداد را ثبت کند.**


